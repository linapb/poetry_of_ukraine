{
    "id": "4",
    "author": "Тарас Шевченко",
    "author_photo": "static/images/taras_shevchenko_enhanced_colorized_edited_nobackround.png",
    "title": "Заповіт",
    "year": "1845",
    "topic": "Про боротьбу..",
    "text": "<p>Як умру, то поховайте<br>Мене на могилі,<br>Серед степу широкого<br>На Вкраїні милій:</p><p>Щоб лани широкополі<br>І Дніпро, і кручі<br>Було видно, - було чути<br>Як реве ревучий!</p><p>Як понесе з України<br>У синєє море<br>Кров ворожу... отойді я<br>І лани і гори -</p><p>Все покину, і полину<br>До самого Бога<br>Молитися... а до того<br>Я не знаю Бога.</p><p>Поховайте та вставайте,<br>Кайдани порвіте<br>І вражою злою кровʼю<br>Волю окропіте.</p><p>І мене в сімʼї великій,<br>В сімʼї вольній, новій,<br>Не забудьте помʼянути<br>Незлим тихим словом!</p>"
}
