{
    "id": "6",
    "author": "Михайло Старицький",
    "author_photo": "static/images/mykhailo_starytskyi_enhanced2_colorized_edited_nobackground2.png",
    "title": "Ніч яка місячна",
    "year": "1870",
    "topic": "Про кохання..",
    "text": "<p>Ніч яка місячна, зоряна, ясная!<br> Видно, хоч голки збирай.<br> Вийди, коханая, працею зморена,<br> Хоч на хвилиночку в гай.</p><p>Сядем укупочці тут під калиною –<br> І над панами я пан!<br> Глянь, моя рибонько, – срібною хвилею<br> Стелиться полем туман.</p><p>Гай чарівний, ніби променем всипаний,<br> Чи загадався, чи спить:<br> Ген на стрункій та високій осичині<br> Листя пестливо тремтить.</p><p>Небо незміряне всипане зорями,<br> Що то за Божа краса!<br> Перлами ясними попід тополями<br> Грає краплиста роса.</p><p>Ти не лякайся, що ніженьки босії<br> Вмочиш в холодну росу:<br> Я тебе, вірная, аж до хатиноньки<br> Сам на руках однесу.</p><p>Ти не лякайся, що змерзнеш, лебедонько,<br> Тепло – ні вітру, ні хмар...<br> Я пригорну тебе до свого серденька,<br> А воно палке, як жар.</p>"
}
